{
  "name": "यतिपञ्चकम्",
  "filename": "yawipaFcakam",
  "body": [
    "।।श्रीः।।\n।।यतिपञ्चकम्।।\nवेदान्तवाक्येषु सदा रमन्तो\n\n\tभिक्षान्नमात्रेण च तुष्टिमन्तः।\n\nविशोकवन्तः करणैकवन्तः\n\tकौपीनवन्तः खलु भाग्यवन्तः।।1।।\n\n",
    "मूलं तरोः केवलमाश्रयन्तः\n\n\tपाणिद्वयं भोक्तुममत्रयन्तः।\n\nकन्थामिव श्रीमपि कुत्सयन्तः\n\tकौपीनवन्तः खलु भाग्यवन्तः।।2।।\n\n",
    "देहादिभावं परिमार्जयन्त\n\n\tआत्मानमात्मन्यवलोकयन्तः।\n\nनान्तं न मध्यं न बहिः स्मरन्तः\n\tकौपीनवन्तः खलु भाग्यवन्तः।।3।।\n\n",
    "स्वानन्दभावे परितुष्टिमन्तः\n\n\tसंशान्तसर्वेन्द्रियदृष्टिमन्तः।\n\nअहर्निशं ब्रह्मणि ये रमन्तः\n\tकौपीनवन्तः खलु भाग्यवन्तः।।4।।\n\n",
    "पञ्चाक्षरं पावनमुच्चरन्तः\n\n\tपतिं पशूनां हृदि भावयन्तः।\n\nभिक्षाशना दिक्षु परिभ्रमन्तः\n\tकौपीनवन्तः खलु भाग्यवन्तः।।5।।\n\n\nइति श्रीमत्परमहंसपरिव्राजकाचार्यस्य\n\nश्रीगोविन्दभगवत्पूज्यपादशिष्यस्य\n\nश्रीमच्छंकरभगवतः कृतौ\n\nयतिपञ्चक संपूर्णम्।।\n\n"
  ],
  "url": "https://www.sankara.iitk.ac.in/preliminary-texts?language=dv&field_text1_tid=92"
}